> "La profunda signifo, pri kio estas esti homo, estas limigita de la iluzioj de bitoj. Ĉar de nun, homoj estos senhalte konektitaj unu al la alia per komputiloj, ni devas trovi alternativon."
>
> <footer>—Jaron Lanier, Contra el rebaño digital (2011)</footer>

Antaŭ nelonge mi finis legi libron, kiu lasis min pensanta pri multaj aferoj. Mi bedaŭrinde devas konfesi, ke ĝi estis la 15-a fojo kiam mi provis legi tiun libron, ĉar ĉiam, kiam mi komencis ĝin, mi atingis legi kelkajn ĉapitrojn, kaj mi forlasis ĝin sen granda pripensado, ne ĉar ĝi estas enuiga, sed ĉar mi evidente ne estis tre ema por legi ĝin.

La libro (*Contra el rebaño digital*, de Jaron Lanier, de 2011) meritas sian propran blogaĵon ĉe ĉi tiu blogo, kaj mi verkos ĝin eventuale, sed tio, kion mi volas diskuti komence kaj enkonduke al la blogo, estas ideo, kiu Jaron Lanier priparolis en sia libro: la fakto, kiel la Interreto povas fine kondiĉigi la manieron kiel ni interagas kaj esprimiĝas. Alivorte, nia kondute interrete estas tute ne hazarda.

Dum 2006 aŭ 2007 mi havis la bonŝancon —aŭ malbonŝancon, tion decidos la tempo— je esti malkovrinta  na [MetroFLOG](https://es.wikipedia.org/wiki/MetroFLOG), ia proto-socia retejo, kiu fakte estas kompilo de fotoblogoj —alivorte, blogoj, en kie oni alŝutis nur fotojn— en kiu homoj fanfaronis pri preskaŭ ĉiu aspekto de sia privata vivo. Estas iom nekredeble kiel nuntempe ni povas fari fortajn kritikojn pri kiom dominataj ni estas koncerne la privateco, kiu estas "ŝtelita" de platformoj kiel Instagram, kiam tiutempe, preskaŭ 10 jarojn antaŭ, ekzistis praktiko ekzakte simila, sed ĝi fine restis nerimarkita pro iu stranga kialo.

![](/posts/content/pagina_metroflog.png)
<div class="post-epigraph">Ĉefpaĝo de MetroFLOG. <i>Ahh, remember those times...</i></div>

MetroFLOG ne estis mezbona reto, ĝi estis rekta latinamerika konkuranto de tutmonda versio de la ideo nomata [Fotolog](https://es.wikipedia.org/wiki/Fotolog.com). Ĝi havis plurajn milojn da uzantoj, aŭ floggers, kiel ili nomis sin (jes, de tie venas tiu urba tribo), kaj la vasta plimulto estis el preskaŭ la tuta Latinameriko. Ĉi tiu socia retejo estis optimumigita tra la jaroj atingante integriĝon kun Windows Live Messenger, kaj fine, en 2015, ĝi estis nuligita, tiel markante ĝian morton, kaj kun ĝi, la finon de iom stranga epoko, kiu klare metis la fundamenton por la maniero kiel ni interagas en sociaj retoj hodiaŭ.

La meĥanismo de MetroFLOG estis tre sufiĉe intuicia tiutempe, sed nun kiam mi pripensas ĝin retrospektive, ĝi fakte ja estis tre stranga. Homoj alŝutis fotojn —depende de se ĝi temas pri persona flogo, parto de fandom aŭ aliaj strangaĵoj—, ĉi tiaj fotoj aperis en speco da "fluo" [muro, hispanlingve] (alivorte, feed) kaj vi povis eniri ĉi tiajn afiŝojn por ŝati ilin aŭ komenti amuzajn aferojn en inventita lingvo tipa de la cifereca kulturo de la Interreto de la 2000-aj jaroj. Sammaniere kiel Fotolog, oni povis aldoni homojn al la amiklisto kaj tio nomiĝis hispanlingve "effear" [effei] kaj la epitomo de metroFLOG-a interagado estis eniri la profilon de persono kaj lasi komenton, kio nomiĝis "subskribi la fluon" [firmar el muro]. Ĉi tiu rito de subskribi la fluon estas tio, kio finfine validigis vin kiel metroFLOG-a civitano, lasante al vi spuron de populareco, kaj ion por fanfaroni al tiu virtuala publiko kaj al realaj homoj (ĉar gravas klarigi, ke tiutempe personaj interagoj ankoraŭ estis gravaj).

Nu, estas interese pensi, ke la interagoj per MetroFlog tute ne estis hazardaj. Ĉio, absolute ĉio, estis mediaciita de la dezajno de la platformo. Kaj, kiel mi komentis en la antaŭa paragrafo, la interago estis klare kondiĉita de tiuj ritoj ekskluzivaj por MetroFLOG. Evidente, aliaj sociaj retejoj jam estis efektivigantaj profilajn komentojn aŭ la aldonadon de amikoj, sed ĉi-kaze mi aludas la fakton krei propran kategorion por ĉi tiu ago kaj doni al ĝi nomon tiel distingan kiel *firmar* aŭ *effear*.

Laŭ mi, ĉi tio montras, ke tio, kio komence estas aparta karakterizaĵo de socia retejo, povas fine esti asimilita de homoj kaj fariĝi "ankrita" (termino, kuin J. Lanier uzas en sia libro) en niaj mensoj kaj ĉiutaga uzo. Ekzistas fuzio, iom difuza, inter socia inĝenierado kaj programara inĝenierado, kiu diktas ciferecajn sociajn normojn, kaj ĉi tio estas la koncepto, kiu disvolvas J.Lanier. Nu, li batalas kontraŭ ĉi tiu penso, argumentante, ke la Interreto estas io, kion ni inventis, la homaro, sed sed laŭlonge de la tempo ni aldonis certan mistikon al ĝi, certajn preskaŭ diajn karakterizaĵojn al ĝia ekzisto. Ni finas kredi, ke ekzistas ento supera al ni, kiu diras al ni precize kiel ni devus interagi en la Interreto, kaj ne nur tio, ni aŭskultas ĝin kaj laŭ la plej submetiĝema maniero, ni konsentas vivi sub tiu reĝimo de interagoj, kiam en realeco ĝi estas nia propra produkto, ĝi estas kodo skribita de grupo de homoj ekspluatataj de kompanio, ni laŭvorte povas diri "mi ne volas" kaj ĉesi fari ĝin.

La paralelo kun la nuna ĉeesto de Artefaritaj Inteligentecoj (AI) en la ĉiutaga uzo de teĥnologio estas sufiĉe frapa. Pli kaj pli mi vidas homojn, kiu "konvertiĝas" al religio diktita de AI, kie ĉi-lastaj ĉesas esti tio, kio ili estas, nura programaro, kaj anstataŭe alprenas certan ĉioscian karakteron La realo ĉesti esti vera por fariĝi ia "@Grok, ĉu ĉi tio estas reala?". Tio, kio estas "produktita" de homoj, gariĝas "ĝenerita" de maŝinoj. La Interreto fariĝas homogena maso da interagoj, kiuj estas parto de ĝia sistemo. Kaj homoj ĉesas esti homoj.

![](./posts/content/grok_meme.png)
<div class="post-epigraph">Memeo parodianta la Alegorion de la Kaverno de Platono, adaptita al la nuna kunteksto koncerne la uzadon de Grok, la AI de X (formerly known as Twitter).</div>

Ni kredas, ke ekzistas ento supera al ni, kiu diras al ni precize kiel ni devus interagi en la Interreto, kaj ne nur tio, ni aŭskultas ĝin kaj laŭ la plej submetiĝema maniero, ni konsentas vivi sub tiu reĝimo de interagoj, kiam en realeco ĝi estas nia propra produkto, ĝi estas kodo skribita de grupo de homoj ekspluatataj de kompanio, ni laŭvorte povas diri "mi ne volas" kaj ĉesi fari ĝin. Ni finas kredi, ke ekzistas supera estaĵo al ni, kiu indikas kiel ni devas interagi ĉe la Interreto, kaj ne nur tio, ni aŭskultas ĝin kaj eniras per la plej submetiĝema maniero vivi sub tiu interagada reĝimo, kiam en realeco ĝi estas nia produkto, ĝi estas kodo skribita de grupo da homoj ekspluatataj de kompanio. Ni povas laŭvorte diri na "mi ne volas" kaj ĉesi fari ĝin.

Ĉi tio evidente estas tre parolinda, sed mi volas lasi ĉi tiun deklaron kiel unuan blogaĵon ĉe ĉi tiu blogo: ni ne devas interagi tiel, kiel ni interagas nune. Kaj tiel mi komencas ĉi tiun spacon, kie mi probable parolos al mi mem kaj al iu roboto faranta _webscrapping_. Ĉi tiu blogo naskiĝas kun la intenco de reveni al la originoj de la interreto kiel spaco por individua esprimo. Mi havas nenion kontraŭ sociaj retejoj, sed mi ja havas ion kontraŭ la manieron, kiel ni moviĝas sur ĉi tiu platformoj, kaj mi pli detale parolos pri tio iam.

Nuntempe, mi nur volas kuraĝigi ĉiun, kiu eble legos ĉi tion kaj pripensos komenci blogon: tio bonegas, faru ĝin.

<div class="post-signature">—Gnoseomatiko <i>(Tradukita de Tomĉjo)</i></div>